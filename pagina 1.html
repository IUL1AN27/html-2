<!DOCTYPE html> 
<html> 
	<head> <title>Povestea 1</title> </head> 
<body> 
	<h4>Scufița roșie</h4>
    <blockquote>
   O fetiță primi în dar de la bunica ei o scufiță de catifea roșie. Atât de bine îi stătea cu ea, că fetița nu mai voi să poarte nimic altceva. De atunci, toată lumea îi spuse Scufița Roșie.
Într-o zi, mama o trimise pe fetiță în pădure, la bunica ei, cu un cozonac și o sticlă de vin.
Înainte de a pleca mama îi spuse fetiței să nu se abată din drum. Să meargă liniștită, ca să nu spargă sticla. 
De îndată ce intră în pădure, Scufița Roșie se întâlni cu lupul. Acesta o întrebă unde se duce, apoi, după ce află, unde locuiește bunica. Fetița îi spuse și asta. Lupul, poftind să o mănânce și pe fetiță, dar și pe bunică, o îndemnă să meargă să culeagă flori.
Fetița uită ce îi spusese mama la plecare și porni prin pădure să culeagă flori. În timpul acesta, lupul se duse acasă la bunica, intră și o înghiți pe bătrână. Se așeză apoi în pat, cu scufia bunicii trasă pe ochi. 
Într-un târziu, ajunse la casa bunicii și Scufița Roșie. Văzu ușa dată de perete și o cuprinse frica. Intră și se apropie de pat. O privi pe bunica și se miră de ea, apoi o întrebă de ce are urechi și ochi și mâini atât de mari. I se răspunse că pentru a o auzi mai bine, a o vedea mai bine și a o apuca mai bine. Când întrebă de ce are gura așa de mare, lupul răspunse ca să o înghită mai bine și o și înghiți dintr-o dată pe fetiță.
Cu burta plină, lupul se culcă și începu să sforăie atât de tare încât îi atrase atenția unui vânător care trecea prin fața casei. Văzând că lupul are burta atât de mare, omul își închipui că o înghițise pe bătrână. Luă o foarfecă, tăie burta lupului și prin deschizătură ieșiră Scufița Roșie și bunica. Cei trei umplură cu pietroaie burta lupului. Când se trezi, acesta voi să o ia la fugă, dar se prăbuși la pământ și muri.
Scufița Roșie, bucuroasă că a scăpat, promise în sinea ei că nu va mai trece niciodată peste cuvântul mamei.
    </blockquote>
 <p><a href="pagina principala.html" title="Pagina principală">Pagina principală</a> <br>
 <a href="pagina 2.html" title="Pomul cu merele de aur">Pomul cu merele de aur</a></p>
  </body>
</html>
